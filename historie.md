---
layout: page
title: Historie de Mundolingue
nav_title: Historie
permalink: /historie/
---

Ist pagin presenta le historie de Mundolingue -- del activitá de Julius Lott pro Volapük us ad le publication del ultim version de sei lingue sex annes ante sei mort.

Anne|Event
---|---
**1885**|Lott edite [instructiv letters](https://digital.onb.ac.at/RepViewer/viewer.faces?doc=DTL_7137123&order=1&view=SINGLE) pro autodidactic studie de Volapük.
**1887**|Elo edite [Schleyer's Volapük. Uebungsbuch zum schnellen Erlernen dieser internationalen Verkehrssprache](https://digital.onb.ac.at/RepViewer/viewer.faces?doc=DTL_6983164&order=1&view=SINGLE), un exercitiv libre pro Volapük.
**1888**|Lott publica [Die Kunst, die internationale Verkehrssprache "Volapük" schnell zu erlernen](https://digital.onb.ac.at/RepViewer/viewer.faces?doc=DTL_6982757&order=1&view=SINGLE), un instructiv libre pro rapid apprension de Volapük.
**1888**|In le id anne, elo publica un [broshur](https://digital.onb.ac.at/RepViewer/viewer.faces?doc=DTL_6974482&order=1&view=SINGLE) in quel elo critica le defectes de Volapük et le obstination de Schleyer; elo propone un novi lingue de communication basat su le european lingues.

> Far un salta ínmediat de Volapük a Mundolingue monstra un spíritu extraordinarimen clar.
>
> -- Ric Berger

**1889**|In un continuation del prim broshur, elo describe le details de un ["lingue de compromiss"](https://digital.onb.ac.at/RepViewer/viewer.faces?doc=DTL_2934258&order=1&view=SINGLE) con un basic grammatic et le litter A del vocabular.

> Il quasi predessinat li general form del futur L. I., constructet ex elementes del international paroles.
>
> -- Edgar de Wahl

**1890**|Correspondence inicia se inter Lott et Edgar de Wahl.
**1890**|Appari le quadrilingual libre [Un lingua internazional: grammatika et vokabular pro angleses, germanes, romanes et pro kultivates de tut mond](https://digital.onb.ac.at/RepViewer/viewer.faces?doc=DTL_3072009&order=1&view=SINGLE) ("Mundolingue 1890").
**August 1891**|Pos har quasi perdit corage ob le missuccess de sei efforses, Lott edite un [Suplent folie ad mie internazional lingue](https://digital.onb.ac.at/RepViewer/viewer.faces?doc=DTL_6981300&order=1&view=SINGLE), quel contine eti propositions de altri interlinguistes qua de Wahl et Liptay.
**December 1892**|Le prim numer del gazette [Le Kosmopolit]({% link kosmopolit.md %}), script in Mundolingue et german, esse publicat.
**1894**|Le ultim numer de Le Kosmopolit appari (probabil numer 13 del 1. April). Lott ne reussi continuar le gazette.
**1899**|Lott publica le ultim version de Mundolingue in sei libre [Un lingue international pro le cultivat nations de tot mund. Grammatic, dialogs, letters et vocabular](https://digital.onb.ac.at/RepViewer/viewer.faces?doc=DTL_3408523&order=1&view=SINGLE).
